---
templateKey: blog-post
title: Javascript хэлийг яг одооноос эхэлж сурах 7 шалтгаан
date: 2016-12-17T15:04:10.000Z
featuredpost: false
featuredimage: /img/flavor_wheel.jpg
description: The Coffee Taster’s Flavor Wheel, the official resource used by coffee tasters, has been revised for the first time this year.
tags:
  - flavor
  - tasting
---

![](https://miro.medium.com/max/11520/1*qHz2hI8SHX1knQEE6iiXFA.jpeg)

Та Монгол хүн учраас **Монгол** хэлээ сурах ёстой, гэхдээ бас дэлхийн хүн учраас **Англи** хэлийг ч сурах ёстой гэдэг шиг **Javascript** гэх програмчлалын хэлийг та ямар төрлийн хөгжүүлэгч(програмист) вэ гэдгээс үл хамааран заавал сурах шаардлагатай.

Яагаад гэвэл интернэтийн энэ эрин үед та ямар нэгэн байдлаар **Chrome, Mozilla, Safari** гэх мэт интернэт хөтөч ашиглан веб сайт ордог бол тэр бүх веб сайт чинь тодорхой хэмжээнд javascript хэлийг ашигладаг нь гарцаагүй. Учир нь интернэт хөтөч дээр ажилладаг өөр хэл байхгүй монопол гэсэн үг. Тэгээд ч одоо бүх програм үүлэн технологи (**cloud technology**) руу шилжиж хүмүүс заавал компьютер дээрээ програм суулгах шаардлагагүй интернэт хөтчөөрөө тухайн програмаа ашигладаг болж байна.

Хэрвээ та веб хийж сурахаар шийдсэн бол **HTML, CSS** ээс (HTML, CSS нь програмчлалын хэл биш.) гадна **Javascript** хэлийг заавал сурах шаардлагатай. Гэхдээ зөвхөн веб ч гэлтгүй програм бичиж сурахаар шийдсэн бол хамгийн түрүүнд **Javascript** хэлийг сурахыг зөвлөе.

## 1. Эхлэн сурахад маш амархан бас хөгжилтэй (Мэргэшихэд хэцүү)

![](https://miro.medium.com/max/10368/1*nzaqjEc5c6-aeAg1q_d1FQ.jpeg)

Эхлэн сурахад танд ямар ч нэмэлт янз бүрийн хэрэгтэй хэрэггүй програм суулгах шаардлагагүй ба та зөвхөн **notepad** болон веб хөтөчтэй**(Chrome, Firefox, Safari, Edge)** байхад л болоо.

Мөн та энгийн тэмдэглэл хөтөлдөг бүртгэлийн веб аппликейшнээс авахуулаад тетрис(**tetris**), могой(**snake game**), **flappy bird** гэх мэт хүртэлх бүх төрлийн програм, хөгжилтэй тоглоом бичиж веб хөтөч дээрээ ажиллуулж үзэх боломжтой.

## 2. Хамгийн түгээмэл хэл

![](https://miro.medium.com/max/2888/1*GrUZV52lrd6G17Km1gBA9A.png)

[https://insights.stackoverflow.com/survey/2019](https://insights.stackoverflow.com/survey/2019)

Өмнө нь **Javascript**-ийг зөвхөн веб хөтөч дээр харагдах хэсгийг хийхэд ашигладаг байсан бол одоо үед та сервэр дээрх код бичихэд, гар утасны аппликейшн, дэсктоп(**desktop**) аппликейшн хүртэл хийх боломжтой болсноор зөвхөн **Frontend** инженер гэлтгүй **Fullstack** инженер, за бүр цаашлаад Програм хангамжийн инженер, Security Engineer мөн Backend инженер хүртэл бүгд тодорхой хэмжээнд **Javascript** хэлийг мэддэг байх шаардлагатай болжээ.

![](https://miro.medium.com/max/6320/1*4jGhaCm4iy4xaLxPO8uWFg.png)

[https://octoverse.github.com/](https://octoverse.github.com/)

Хөгжүүлэгчдийн байнга ордог хамгийн томоохон сайтуудын нэг болох **stackoverflow.com** сайтын 2019 оны судалгаан дээр хамгийн түгээмэл хэлээр **Javascript** шалгарсан бол нээлттэй эхийн хамгийн том сайт **github.com** дээр мөн адил 1-р байранд орсныг харж болно.

## 3. Хамгийн эрэлттэй хэл

![](https://miro.medium.com/max/5660/1*PJm2lL_aTwVP7Ba4NNYywg.png)

[https://business.linkedin.com/content/dam/me/business/en-us/talent-solutions/emerging-jobs-report/Emerging_Jobs_Report_U.S.\_FINAL.pdf](https://business.linkedin.com/content/dam/me/business/en-us/talent-solutions/emerging-jobs-report/Emerging_Jobs_Report_U.S._FINAL.pdf)

Ажлын байрны хамгийн том сайт **Linkedin.com** сайтаас явуулсан 2020 оны судалгаанд хамгийн их эрэлт нь нэмэгдэж байгаа 15 ажлын байранд **Fullstack инженер**, **Javascript** **engineer** зэрэг орсныг харахад эрэлт нь тодорхой хэмжээнд нэмэгдсэнийг харж болно.

Мөн сүүлийн үед **AWS, Azure, Google cloud** гэх мэт буюу үүлэн технологиуд хүчээ авч **serverless** технологиуд ихээр гарснаар **Backend** инженерүүдийн эрэлт багасч **Frontend** болон **Fullstack** хөгжүүлэгчдийн эрэлт нэмэгдэж яваандаа бид веб сайтын сервер талын хөгжүүлэлтийг энэ технологиудад даатгаад зөвхөн **frontend** буюу **client side** технологитоо илүү анхаарал хандуулах боломжтой болж байгаа юм.

## 4. Javascript-ээр бараг бүх төрлийн програм бичих боломжтой

![](https://miro.medium.com/max/1130/1*qgOJN1j1wG8ik7e4Vy2vHQ.jpeg)

Түрүүн хэлсэнчлэн **Javascript** хэлийг ашиглаад зөвхөн веб сайт хийхээр хязгаарлагдахгүй интернэт хөтчид зориулсан **extension** **plugin** ууд, **NodeJS** гарч ирснээр сервер талын хөгжүүлэлтийг, **React Native** гарч ирснээр гар утасны програмчлал, **ElectronJS** гар ирснээр desktop аппликейшн хийх боломжтой болж нэг ёсондоо та олон төрлийн хэл сурах шаардлагагүйгээр зөвхөн **Javascript** мэддэг байхад л бүх төрлийн програм хангамж үйлдвэрлэх боломж олгож өгч байгаа юм.

## 5. Код нь нээлттэй

Хэрвээ та **javascript** ээс өөр ямар нэгэн програмчлалын хэл мэддэг байгаад тэр хэлээр бүтээгдсэн програмын кодыг харахыг хүсэхэд харах боломж байдаггүй бол харин та хүссэн сайт руугаа ороод **javascript** кодыг нь харах боломжтойгоороо **javascript** хэл нь онцлог. Мөн нээлттэй эхийн github.com сайт дээр javascript дээр хийгдсэн ихэнх технологиуд байдаг тул та хүссэн үедээ ороод хэрхэн яаж бичсэнийг нь харах боломтой юм.

## 6. Сурах суваг ихтэй

Javascript сурахыг хүсвэл сурах сувгууд эрэлтээ дагаад Англи болон бусад хэл дээр маш их байдаг бөгөөд **Javascript** инженер эсвэл **Frontend** инженерээр ажилд ороход та заавал бакалаврын зэрэгтэй байх шаардлагагүй бөгөөд гадны орнуудад жишээ нь 3-аас 6 сарын **bootcamp** ууд их бий болсон ба тэдгээр **bootcamp** уудыг төгсөөд шууд ажиллах боломжтой.

Эсвэл та бие даан сураад өөрийн гэсэн танилцуулга сайт дээрээ хийсэн бүтээгдэхүүнүүдээ байршуулаад хүссэн ажилдаа орох боломжтой болсон.

Тэгвэл би өөрийн байнга орох дуртай дараах хэдэн эх сурвалжийг танд санал болгож байна.

- Javascript нэвтэрхий толь: [https://developer.mozilla.org/en-US/docs/Web/JavaScript](https://developer.mozilla.org/en-US/docs/Web/JavaScript)
- Сонирхолтой Javascript төслүүд: **Coding Train** — Youtube [https://www.youtube.com/user/shiffman/videos](https://www.youtube.com/user/shiffman/videos)
- Frontend инженерийн ажилд орох ярилцлагын талаар: **Akshay Sayni** — Youtube [https://www.youtube.com/channel/UC3N9i_KvKZYP4F84FPIzgPQ](https://www.youtube.com/channel/UC3N9i_KvKZYP4F84FPIzgPQ)
- Javascript ийн сонирхолтой функцүүд: **Fun fun function** — Youtube [https://www.youtube.com/channel/UCO1cgjhGzsSYb1rsB4bFe4Q](https://www.youtube.com/channel/UCO1cgjhGzsSYb1rsB4bFe4Q)
- Tutorial буюу хичээлүүд: **Freecodecamp** — Youtube [https://www.youtube.com/channel/UC8butISFwT-Wl7EV0hUK0BQ/search?query=javascript](https://www.youtube.com/channel/UC8butISFwT-Wl7EV0hUK0BQ/search?query=javascript)
- Javascript жижиг тоглоом хөгжүүлэлт: **Ania Kubow** — [https://www.youtube.com/channel/UC5DNytAJ6_FISueUfzZCVsw](https://www.youtube.com/channel/UC5DNytAJ6_FISueUfzZCVsw)
- Javascript ийн хөгжлийн талаар: **JSConf** — Youtube [https://www.youtube.com/channel/UCzoVCacndDCfGDf41P-z0iA](https://www.youtube.com/channel/UCzoVCacndDCfGDf41P-z0iA)
- Javascript сурах: **Florin Pop** — Youtube [https://www.youtube.com/channel/UCeU-1X402kT-JlLdAitxSMA](https://www.youtube.com/channel/UCeU-1X402kT-JlLdAitxSMA)
- Chrome интернэт хөтчийн талаар: **Chrome Developers**: [https://www.youtube.com/channel/UCnUYZLuoy1rq1aVMwx4aTzw](https://www.youtube.com/channel/UCnUYZLuoy1rq1aVMwx4aTzw)
- Үнэтэй хичээлүүд: [https://frontendmasters.com/](https://frontendmasters.com/)

## 7. Хамгийн их ирээдүйтэй

![](https://miro.medium.com/max/44/1*9kN3EZb6VIJv35OY3ppexQ.jpeg?q=20)

![](https://miro.medium.com/max/11962/1*9kN3EZb6VIJv35OY3ppexQ.jpeg)

Зургийг pexels.com-оос

Технологийн хөгжлөө дагаад интернэт хөтчүүд улам л ухаалаг болж **chrome OS** гэх мэт ямар ч програм суулгах шаардлагагүй зөвхөн интернэт хөтөч ажилладаг үйлдлийн системүүд гарч ирж, **Stadia** гэх мэт үүлэн технологид суурилсан интернэт тоглоомын үйлчилгээ гарснаар та заавал хэдэн арван гигабайт тоглоом өөрийн компьтертаа суулгах шаардлагагүй болж, **PWA** гэх мэт технологийн тусламжтайгаар заавал гар утсан дээрээ элдэв төрлийн аппликейшн суулгах шаардлагагүй шууд веб сайтыг нь аппликейшн шиг ашиглах боломжтой болж байна.

Сервер талын технологийн хувьд **Nodejs** эрчээ авсан хэвээр байгаа бөгөөд мөн **Deno** гэх шинэ технологи гараад ирлээ.

VR буюу виртуал 3 хэмжээс төхөөрөмжүүд өдөр тутмын хэрэглээнд нэвтэрснээр түүн дээр хийгдэх програм хангамжуудад ч мөн **Javascript** хэлийг өргөнөөр ашиглах хэрэг гарч **Javascript** ийн ирээдүй ойрын хэдэн жилдээ гэрэлтэй харагдаж байна. Тийм учраас та бүхэн технологийн хөгжилтэй хөл нийлүүлэн алхахын тулд **Javascript** гэдэг энэ хэлийг суран өдөр тутмын амьдралдаа өргөнөөр ашиглаарай.

_Мартсанаас хэрвээ та компьютер дээрээ chrome хөтөч ашигладаг бол миний өөрийн хийсэн_ [_Bolor Toli-догч хэмээх энэхүү chrome extension_](https://chrome.google.com/webstore/detail/bolor-toli-%D0%B4%D0%BE%D0%B3%D1%87-extension/pnijfkjcnhmfndeiaeadoamipoipcoeh?hl=en-US) _ийг суулгаарай. Удахгүй_ **_Javascript_** _тэй холбоотой хичээлүүдийг бэлтгэн өөрийн энэ блогтоо оруулахаар төлөвлөж байна. Г.Ганзориг_
